---
title: Contro il Gene Egoista
category: biology
layout: post
image: /assets/images/dna.png
intro: Articolo nato dalla necessità di condividere alcune incomprensioni sul patrimonio genetico nell'immaginario comune. In più sono tre mesi che faccio binge-watching su Denis Noble, leggo libri sulla coscienza e sui sistemi viventi. Da qualche parte dovevano uscire.
bibliography:
  - name: "R. Noble and D. Noble, Understanding Living Systems. Cambridge: Cambridge University Press, 2023."
    url: "https://doi.org/10.1017/9781009277396"
  - name: "R. Dawkins, The Selfish Gene. Oxford University Press, 1976."
    url: "https://global.oup.com/academic/product/the-selfish-gene-9780198788607"
---

# The Selfish Gene

Denominata come il famoso libro di Richard Dawkins, “*The Selfish Gene*”, questa teoria é stata soggetto di una delle più influenti opere di divulgazione scientifica dei nostri tempi.

Ha plasmato l’immaginario comune attorno ad un’idea di genetica *“deterministica”* - la sequenza di DNA di un umano ne determina le caratteristiche non solo biologiche, ma anche fisiche e sociali. Ci immaginiamo una struttura ad elica *immutabile*, che quando viene mal-replicata dalle nostre cellule, porta al collasso del sistema vivente che definisce.

Il DNA come *iperuranio platonico*, dove le triplette di amminoacidi sono le idee che si riflettono nel mondo reale - il nostro corpo. Questa visione puramente “statica” del patrimonio genetico ha anche rinforzato una visione dell’evoluzione come processo prettamente *passivo*: i geni che ci caratterizzano ad oggi sono solo quelli che sono sopravvissuti. Se il DNA é cambiato, é solo per casuali mutazioni.

Non solo - questa teoria mette il *potere evoluzionario solamente in mano al DNA* e alla sua replicazione, quasi come un cristallo. Lo scopo dell’essere vivente é preservare il patrimonio genetico - un patrimonio egoista, sostanzialmente. Ma é veramente così?

# Nobles all'attacco

![Denis Noble, IAI debate, 2021. (via ageist.com)](https://substackcdn.com/image/fetch/$s_!KdxC!,w_1456,c_limit,f_webp,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F63af9c05-a3cf-4228-9cef-908c2611dd72_2048x1536.jpeg)

I fratelli Raymond Noble (*UCL*) e Denis Noble (*Oxford*) dicono di no. Ma chi sono questi? Ho avuto il piacere di ascoltare una lezione del Professor Denis qualche tempo fa, e il suo carisma da vecchio-nonnetto-scienziato-un-po’-pazzo mi ha catturato.

Soprattutto, ho colto nel suo modo di sapere *e* raccontare alcune caratteristiche comuni a persone che *conoscono profondamente*. 

La facilità con cui attraversa e disseziona gli strati di complessità con cui si può analizzare il mondo, dai bosoni alle dinamiche interne dei formicai; la semplicità dei termini con cui questi concetti vengono comunicati, senza nulla togliere al rigore scientifico; un genuino interesse nel farsi comprendere dall’interlocutore; un punto di vista molto umano - in quanto essere vivente, animale, e individuo[^1].

Entrambi biologi e fisiologi, sono responsabili per molteplici scoperte nel mondo inter ed intra cellulare - tra cui il sistema con cui batte il cuore - e nel saggio “*Understanding Living Systems*" prendono la narrativa del *Gene Egoista* e la rivoltano come un calzino. 

Sono complottisti? No, anzi. Hanno studiato i dogmi alla base del Gene Egoista in modo estremamente approfondito; ne fanno una genealogia; e poi confrontano le ipotesi con la realtà del consenso scientifico e di prove empiriche - dimostrando che il DNA *non é piano perfetto ed immutabile del corpo umano*, e che *i sistemi viventi non vivono per replicare il DNA*.

## Essere in Vita

> ”The replication of DNA is not the purpose of life. Responding to change is.”
>
> *Denis Noble, Understanding Living Systems*

Per quanto ambiziosa, questa citazione comunica molto bene il cambio di paradigma. Piuttosto che interpretare *life* come la nostra *lifetime*, o come decidiamo di agire nel tempo che caratterizza la nostra vita, intendiamolo come *essere in vita*. 

Una forma di vita *é in vita* finchè si adatta all’ambiente. Se non si adatta più, muore. Se muore, non può più adattarsi[^2]. 

E qui introduciamo la prima rottura con la teoria del Gene Egoistico: *il DNA determina la vita tanto quanto la vita determina il DNA*. Le categorie di causa ed effetto non bastano più per descrivere questo fenomeno: *é un sistema con retroazione*. 

Non esiste una forza superiore che organizza la vita - ma *la vita si auto-organizza*. Come potremmo evolvere, sennò?

> “Non vi è errore più pericoloso di quello di confondere l’effetto con la causa: io chiamo ciò la vera perversione della ragione.” 
>
> *Nietzsche, Crepuscolo degli Idoli*

## Allora cos'è il DNA?

Per darvi un’intuizione scientifica, mi basta spiegarvi sinteticamente cos’è il DNA, e come viene replicato. 

Innanzitutto, la struttura dell’acido desossiribonucleico prevede una serie di amminoacidi[^3] che definiscono *quali tipi di proteine* possono essere prodotte nella cellula. La sintesi proteica, abilitata dall’RNA messaggero, permette la produzione di proteine che svolgono nella cellula un'ampia gamma di funzioni.

Tra queste: la costruzione di tessuti quali ossa, tendini, pelle, capelli, unghie, etc.; enzimi per catalizzare ed accellerare metabolismo cellulare; trasporto di ossigeno[^4], minerali, lipidi, etc; movimento muscolare e cellulare - le famose actina e miosina; funzioni immunitarie, come gli anticorpi. Insomma, *le proteine definiscono il toolset delle cellule per la vita*. 

Queste, per replicarsi, si scindono. Alla scissione di una cellula, otteniamo due copie identiche di DNA - chi la crea questa seconda chiave? Pensa un po’ te, *la cellula stessa*. 

I meccanismi di replicazione caratteristici del *solo DNA* vantano una frequenza di errore di *1 in 10000*. Questo significa che su circa 3.1 miliardi di coppie di basi azotate, vi sarebbero in media 310000 errori. Il meccanismo di *correzione* basato sugli *enzimi* contenuti *nella cellula*[^5] porta invece questa frequenza d’errore a 1 in 10 miliardi. 

Senza questa caratteristica dell’organismo vivente, il DNA sarebbe inutile; la vita complessa non esisterebbe. Collasseremmo istantaneamente[^6].

Ma questo processo selettivo non é utilizzato solo per la correzione di sequenze di DNA. L’abilità di correggere e modificare il genoma base-per-base apre la possibilità osservata in natura di “*lasciar avvenire cambiamenti*” da parte della cellula - ad esempio in risposta ad un cambiamento dell’ambiente esterno. 

Alcune specie di batteri sono state osservate capaci di tagliare, copiare e ri-organizzare il loro DNA a scopo evolutivo - da cui le tecnologie per il *CRISPR*. 

L'idea che l’evoluzione sia avvenuta per graduali mutazioni causate da errori nella replicazione é sempre meno realistica, per gli scienziati. Molti degli eventi di *speciation*[^7] sono avvenuti nel contesto di esplosioni evoluzionarie: significanti cambiamenti nel genoma di esseri viventi, possibilmente in risposta a mutazioni del contesto ambientale. 

E le capacità di modulazione genetica ne sono il motore. Ora il prossimo passo: “Ma stai dicendo che noi siamo agenti di evoluzione attiva?” Si.

# Evolviamo apposta

In primo luogo, perchè abbiamo appena visto come il DNA é solo un set di proteine. Il modo in cui queste proteine si esprimono (la famosa *espressione dei geni*) non è deterministico - il modo in cui uno specifico genoma si esprime può cambiare in risposta a stimoli esterni. Lo studio dell’epigenetica tratta anche questo: lo studio dei *cambiamenti ereditabili* nell'espressione genica che *non alterano* la sequenza del DNA. 

É dimostrato infatti che l’esposizione a contesti ambientali e mutazioni metaboliche possono modificare la regolazione epigenetica[^8] nelle cellule della linea *germinale* - quella sequenza di cellule che dà origine ai gameti, le cellule destinate a trasmettere il materiale genetico alla prole.

Ma non solo! Questo è stato dimostrato anche per l’ereditarietà di *fenotipi*. Caratteristiche acquisite da una forma di vita possono essere ereditate dalla prole. E nonostante varie teorie suppongano che queste vengano perse nella riproduzione con altri esemplari dotati di diversi patrimoni genetici, non é sempre così. Vi sono prove di come questi cambiamenti possano portare ad evoluzioni a lungo termine.

Studiando gli abitanti di regioni in altitudine, hanno scoperto che questi hanno - più volte, indipendentemente - evoluto un sistema più resistente alla mancanza di ossigeno. La cosa straordinaria, è che questo è avvenuto una volta attraverso *modulazione genetica* (cambiando i geni), ed una seconda solamente come *regolazione epigenetica*. Due meccanismi diversi sono riusciti a modulare lo stesso percorso metabolico. Lo stesso é stato osservato in varie specie di uccelli.

L’evoluzione richiede anni ed anni - ma non è un processo *spray-and-pray* in cui le mutazioni avvengono *solo* a caso. La vita cerca attivamente di adattarsi.

# Epilogo

Per riassumere:
1. i geni non sono entità atomiche che sanno e vogliono replicarsi perfettamente;
2. gli organismi viventi non sono solo veicolo di trasferimento di geni;
3. la selezione naturale non é solo un processo passivo;
4. cambiamenti in un singolo organismo possono propagarsi nelle seguenti generazioni;
5. il DNA non é un codice univoco per la vita;

Siamo molto più complessi di così. Peace out ✌️


[^1]: Dopo questa bella leccata di culo posso continuare. 

[^2]: Filosofi vi prego so che volete mangiarmi vivo ora ma trattenetevi un attimo.

[^3]: le famose basi azotate A, T, G, C

[^4]: L'emoglobina!

[^5]: Mi riferisco primariamente ai **[meccanismi di riparazione del DNA](https://www.google.com/search?q=meccanismi+di+riparazione+del+DNA&oq=meccanismo+di+*correzione*+basato+sugli+*enzimi*+contenuti+*nella+cellula*&gs_lcrp=EgZjaHJvbWUyBggAEEUYOTIHCAEQIRiPAtIBBzk3OGowajSoAgCwAgE&sourceid=chrome&ie=UTF-8&mstk=AUtExfByihgGpyrGKHHgED0_vyXhtgZC4Fg9cVCpAnLgCDYM5VQBsUEZwS3VjMA1qI5_O4MxBMq2pCE1xlxfKeajUEJT9FCZ9nSZBVE01ERTrj177wYg4WW_88K7K1j2XBhvT0736GSGCY5sX8ZOeZcx6ohqhU7oTUi564pzmL-WX6Y4OhMEaGRVcLapA7eS94zfAuHyqwOV60lJb4BG8p899gcoVtX8GuhDAEqTC3kbAwdoTRP6MhSkL9pzusX1shWl909KA6_wOyB7DQg2rBEicgIi031XAAVsXsqUpTT6os-FSQ&csui=3&ved=2ahUKEwjpoaPH5smPAxU48LsIHSTwF_sQgK4QegQIARAB)**, dove enzimi come le **[DNA polimerasi](https://www.google.com/search?q=DNA+polimerasi&oq=meccanismo+di+*correzione*+basato+sugli+*enzimi*+contenuti+*nella+cellula*&gs_lcrp=EgZjaHJvbWUyBggAEEUYOTIHCAEQIRiPAtIBBzk3OGowajSoAgCwAgE&sourceid=chrome&ie=UTF-8&mstk=AUtExfByihgGpyrGKHHgED0_vyXhtgZC4Fg9cVCpAnLgCDYM5VQBsUEZwS3VjMA1qI5_O4MxBMq2pCE1xlxfKeajUEJT9FCZ9nSZBVE01ERTrj177wYg4WW_88K7K1j2XBhvT0736GSGCY5sX8ZOeZcx6ohqhU7oTUi564pzmL-WX6Y4OhMEaGRVcLapA7eS94zfAuHyqwOV60lJb4BG8p899gcoVtX8GuhDAEqTC3kbAwdoTRP6MhSkL9pzusX1shWl909KA6_wOyB7DQg2rBEicgIi031XAAVsXsqUpTT6os-FSQ&csui=3&ved=2ahUKEwjpoaPH5smPAxU48LsIHSTwF_sQgK4QegQIARAC)** e le esonucleasi correggono errori durante la replicazione, mentre altri enzimi rimuovono danni e legano nuovamente le rotture del DNA.

[^6]: Quindi già qua Noble 1 Dawkins 0.

[^7]:  La scissione di un ramo evoluzionario in due, in parole povere.

[^8]: Come i geni si esprimono.
